#-*- mode: mandoku-view; -*-
#+TITLE: 龍樹菩薩為禪陀迦王說法要偈
#+DATE: 2015-08-30 21:01:19.869645
#+PROPERTY: JUAN 1
#+PROPERTY: ID KR6o0127
#+PROPERTY: SOURCE 高麗藏 東國大學校影印本
#+PROPERTY: BASEEDITION T
#+PROPERTY: WITNESS TKD
¶¶¶<pb:KR6o0127_TKD_30-0674a>
龍樹菩薩爲禪陀迦王說法要偈¶¶畫
宋罽賓三藏求那跋摩譯
¶¶禪陀迦王應當知生死苦惱多衆過
¶¶悉爲无明所覆障吾欲爲彼興利益
¶¶譬如刻盡造佛像智者見之冝恭敬
¶¶我依如來說正法大王亦應深信受
¶¶汝雖先聞牟尼言今若聽受轉分別
¶¶猶如華池色清淨月光垂照踰暉顯
¶¶佛說六念當修習所謂三寶施戒天
¶¶修行十善淨三業離酒放逸及邪命
¶¶觀身命財速危朽應施福田濟窮之
¶¶¶施爲堅牢无與等最爲第一親近者
¶¶勤修淨戒除瑕穢亦莫悕求願諸有
¶¶譬如大地殖衆物戒亦如是生諸善
¶¶修忍柔和捨瞋恚佛說是行最无上
¶¶如是精進及禪智具此六行超生死
¶¶若能在家孝父毋此卽名爲勝福田
<md:KR6o0127_T_001-0745c>¶<md:KR6o0127_T_001-0745c>¶現世流布大名稱未來福報轉无量
¶¶殺盜婬欺耽荒酒雕牀高廣及香薰
¶¶¶謳歌唱伎過時食如斯衆惡冝遠離
¶¶若少時間修此戒必受天樂昇涅槃
¶¶慳嫉貪欲及諂僞誑惑顚倒與懈怠
<pb:KR6o0127_TKD_30-0674b>
¶¶如此衆惡不善法大王當觀速棄捨
¶¶端正尊豪及五欲當知危朽若泡沬
¶¶¶莫恃若斯不堅法憍逸自恣生諸苦
¶¶欲長諸善證甘露應當遠離如棄毒
¶¶有能精勤捨瞋慢譬如除雲顯秋月
¶¶猶如指鬘與難陀亦如差摩賢聖等
¶¶如來說有三種語入意眞實虛妄言
¶¶入意如花實如蜜虛妄鄙惡若糞穢
¶¶應當修習前二言速冝除斷虛妄者
¶従明入明四種法王當分別諦思惟
¶¶二種入明是應修若就癡冥當速捨
¶¶菴婆羅果四種變人難分別亦如是
¶¶當以智慧深觀察若實賢善冝親近
¶¶雖見女人極端嚴當作巳母姉女想
¶¶設起貪欲染愛心應當正修不淨觀
¶¶是心躁動冝禁制如防身命及珍寶
¶¶欲心若起應驚怖猶畏刀劒惡獸等
¶¶欲爲无利如怨毒如此之言牟尼說
¶¶生死輪迴過獄縛應當勤修求解脫
¶¶六入躁動馳諸境應當攝持莫放逸
¶¶若能如是攝諸根勝於勇將摧强敵
¶¶是身不淨九孔流無有窮巳若河海
¶¶薄皮覆蔽似清淨猶假瓔珞自莊嚴
¶龍樹爲禪陀迦王說法要偈苐二張畫
<pb:KR6o0127_TKD_30-0674c>
諸有智人乃分別知其虛誑便棄捨
<md:KR6o0127_T_001-0746a>¶<md:KR6o0127_T_001-0746a>¶譬如疥者近猛焰初雖暫悦後増苦
¶¶貪欲之想亦復然始雖樂著終多患
¶¶見身實相皆不淨卽是觀於空无我
¶¶若能修習斯觀者於利益中最無上
¶¶雖有色族及多聞若无戒智猶禽獸
¶¶雖處醜賤少聞見能修戒智名勝士
¶¶利衰八法莫能免若有除斷眞无疋
¶¶¶諸有沙門婆羅門父母妻子及眷屬
¶¶莫爲彼意受其言廣造不善非法行
¶¶設爲此等起諸過未來大苦唯身受
¶¶夫造衆惡不卽報非如刀劒交傷割
¶¶臨終罪相始倶現後入地獄嬰諸苦
¶¶信戒施聞慧慚愧如是七法名聖財
¶眞實无比牟尼說超越世間衆珍寶
¶¶大王若集此勝財不久亦證道塲果
¶慱弈飮酣好琴瑟懈怠憍逸及惡友
¶¶非時輕躁多動乱如斯七法當遠離
¶¶知足第一勝諸財如此之言世尊說
¶¶知足雖貧可名富有財多欲是名貧
¶¶若豐財業増諸苦如龍多首益酸毒
¶¶當觀美味如毒藥以智慧水灑令淨
¶爲存此身雖應食勿貪色味長憍慢
¶龍樹爲禪陀迦王說法要偈苐三張畫
<pb:KR6o0127_TKD_30-0675a>
於諸欲染當生猒勤求无上涅槃道
¶¶調和此身令安隱然後冝應修齋戒
¶¶一夜分別有五時於二時中當眠息
¶¶初中後夜觀生死冝勤求度勿空過
¶¶四无量定當修習是名開於梵天道
¶¶若專繫念四禪心命終必生彼天處
¶¶有爲遷動皆无常苦空敗壞不堅固
<md:KR6o0127_T_001-0746b>¶无我无樂不清淨如是悉名對治法
¶¶若有深觀此法門未來常處尊豪位
¶¶修行五戒斷五邪是亦大王所應念
¶¶譬如少鹽置恒河不能令水有鹹味
¶¶微細之惡遇衆善消滅散壞亦如是
¶¶五邪若増刧功德王當除滅令莫長
¶¶信等五根衆善源是冝修習令増盛
¶¶生等八苦常熾燃當持慧水灑令滅
¶¶欲求夭樂及涅槃應勤修習正知見
¶¶雖有利智入邪道微妙功德永无餘
¶¶四種顚倒害諸善是故當觀莫令生
¶¶謂色非我我非色我中无色色无我
¶¶於色生此四種心自餘諸陰皆如是
¶¶是二十心名顚倒若能除斷爲最上
¶¶法不自起冥初生非自在作及時有
¶¶皆従无明愛業起若无因緣便斷壞
¶龍樹爲禪陀迦王說法要偈第四張畫
<pb:KR6o0127_TKD_30-0675b>
大王旣知此等因當燃慧燈破癡闇
¶¶身見戒取及疑結此三能障无漏道
¶¶王若毀壞令散滅聖解脫法當現顯
¶¶譬如盲人問水相百千萬刧莫能了
¶¶欲求涅槃亦如是唯自精勤後方證
¶¶欲假眷屬及知識而得之者甚難有
¶¶是故大王當精進然後乃可證寂滅
¶¶施戒多聞及禪定因是漸近四眞諦
¶¶人主故應修慧明行斯二法求解脫
¶¶若能修此最上乘則攝諸餘一切善
¶¶大王當觀身念法世尊說爲清淨道
¶若无此念増惡覺是故冝應勤修習
¶¶人命短促不久留如水上泡起尋滅
<md:KR6o0127_T_001-0746c>¶<md:KR6o0127_T_001-0746c>¶出息入息眠睡間念念恒謝常衰滅
¶¶不久便當見磨滅皮肉臭爛甚可惡
¶¶青瘀脹壞膿血流虫蛆唼食至枯竭
¶髪毛爪齒各分散風吹曰曝漸乾盡
¶¶當知此身不堅牢无量衆苦所積聚
¶¶是故賢聖諸智人皆觀斯過咸棄捨
¶湏彌巨海及江河七日並照皆融竭
¶¶如此堅固尙摧毀况復若斯危脆身
¶无常旣至无救護不可恃怙及追求
¶¶是故大王常諦觀速生猒離求勝法
¶龍樹爲禪陀迦王說法要偈苐五張畫
<pb:KR6o0127_TKD_30-0675c>
人身難得法難聞猶如盲龜遇浮孔
¶旣獲若斯希有身冝應勤心聽正法
¶¶得此妙身造諸惡譬如寶器盛衆毒
¶¶生處中國遇善友專念發心起正願
¶¶久殖功德具諸根王今滿足此衆善
¶¶若復親近見知人佛說此爲淨梵行
¶¶是故應當樂隨順諸佛由此證涅槃
¶旣遇微妙清淨法應當志求離欲道
¶¶生死嶮難苦無量窮刧宣說莫能盡
¶¶我今爲王略分別應當諦聽善思惟
¶¶三界轉變无輪際父母妻子更相因
¶¶怨親憎愛无常處如旋火輪豈窮巳
¶无始生死世界來計飮母乳多大海
¶¶若不精勤證空智將來復飮无窮限
¶¶周流五道經人天若積身骨高湏彌
¶¶愛別哀悲計其淚亦非江河所能疋
¶¶¶若計一人父母者過於世間草木數
¶¶雖受五欲天上樂終還墜沒惡趣苦
¶¶諸天壽命極長遠其間娛樂難宣說
<md:KR6o0127_T_001-0747a>¶<md:KR6o0127_T_001-0747a>¶歌謳倡舞流妙聲哀音和雅甚清遠
¶¶奇姿妙色極端嚴圍遠侍衞相娛樂
¶¶百味盛饌皆具足隨意所翫自然至
¶¶寶池香淨水恒滿周帀羅覆諸妙花
¶龍樹爲禪陀迦王說法要偈苐六張畫
<pb:KR6o0127_TKD_30-0676a>
衆鳥異色集其上哀聲相和出遠音
¶¶諸天遊戲浴其内如是歡娛不可說
¶¶福盡臨終五衰現尒時生苦踰前樂
¶¶是故雖有天女娛智者見之巳生猒
¶¶¶雖居珍寶上樓觀亦必退墮臭穢處
¶¶雖遊天上難陀園會亦還入刀劒林
¶¶雖浴諸天曼陀池終必墜於灰河獄
¶¶雖復位處轉輪帝歸爲僮僕被驅使
¶¶雖受梵天離欲娛還墜無間熾燃苦
¶¶雖居天宮具光明後入地獄黑闇中
¶¶所謂黑繩活地獄燒割剝刺及无間
¶¶是八地獄常熾燃皆是衆生惡業報
¶¶或受大苦如押油或碎身體若塵粉
¶¶或解支節令分散或復刂剝及燒煮
¶¶或以沸銅澍其口或以鐵押裂其形
¶¶鐵狗競來爭食噉鐵烏復集共齟掣
¶衆類毒虫並䶩嚙或燒銅柱貫其身
¶¶大火猛盛倶洞燃罪業緣故无逃避
¶¶鑊湯騰沸至高涌顚倒罪人投其内
¶¶¶人命危朽甚迅駃譬如諸天喘息頃
¶¶若人於此短命中聞上諸苦不驚畏
¶¶當知此心甚堅固猶如金剛難摧壞
¶¶若見圖盡聞他言或隨経書自憶念
¶龍樹爲禪陀迦王說法要偈苐七張畫
<pb:KR6o0127_TKD_30-0676b>
如是知時巳難忍况復巳身自経歷
¶无間无救大地獄此中諸苦難窮盡
<md:KR6o0127_T_001-0747b>¶<md:KR6o0127_T_001-0747b>¶若復有人一日中以三百鉾攛其體
¶¶比阿毗獄一念苦百千萬分不及一
¶¶受此大苦経一刧罪業緣盡後方免
¶¶如是苦惱従誰生皆由三業不善起
¶¶大王今雖無斯患若不修因緣墜落
¶¶於畜生中苦無量或有繫縛及鞭撻
¶¶無有信戒多聞故恒懷惡心相食噉
¶¶或爲明珠羽角牙骨毛皮肉致殘害
¶爲人乘駕不自在恒受瓦石刀杖苦
¶¶餓鬼道中苦亦然諸所湏欲不隨意
¶¶飢渴所逼困寒熱疲乏等苦甚无量
¶¶腹大若山咽如鍼尿尿膿血不可說
¶¶裸形被髪甚醜惡如多羅樹被燒翦
¶¶¶其口夜則大火燃諸虫爭赴共唼食
¶尿尿糞穢諸不淨百千萬刧莫能得
¶¶設復推求得少分更相刧奪尋散失
¶¶清涼秋月患焰熱溫和舂日轉寒苦
¶¶若趣園林衆果盡設至清流變枯竭
¶¶罪業緣故壽長遠経有一萬五千歲
¶¶受衆楚毒无空缺皆是餓鬼之果報
¶¶正覺說斯苦惱因名曰慳貪嫉妬業
¶龍樹爲禪陀迦王說法要偈苐八張畫
<pb:KR6o0127_TKD_30-0676c>
若天福盡有餘善因此得爲人中王
¶¶後設懈怠福都盡必墜三惡无有疑
¶¶或生修羅起貢高恚嫉貪害増諸惱
¶¶諸天雖有善根行以其慳嫉失利樂
¶¶是故當知嫉妬結爲深惡法冝棄捨
¶¶大王汝今巳具知生死過患多衆苦
¶¶應當勤修出世善如渴思飮救頭燃
¶¶若加精進斷諸有於諸善中最无上
<md:KR6o0127_T_001-0747c>¶<md:KR6o0127_T_001-0747c>¶當勤持戒習禪智調伏其心求涅槃
¶¶涅槃微妙絕諸相无生老死及衰惱
¶¶亦無山河與日月是故應當速證知
¶¶若欲證於无師智應當專修七覺法
¶¶若有乘斯覺分船生死大海易超渡
¶¶佛所不說十四法但生信心莫疑惑
¶¶唯當正心勤精進決定修習諸善法
¶无明緣行識名色六入觸受愛敢有
¶¶有則緣生生緣死若盡生死因緣滅
¶¶如是正觀十二緣是人則見聖師子
¶¶若欲次第見四諦當勤修習八正道
¶¶雖居尊榮處五欲亦得聖道斷諸結
¶¶此果不可求餘人必自心會乃得證
¶¶我說衆苦及涅槃欲爲潤益大王故
¶¶不應生於怖畏心但勤誦習行諸善
¶龍樹爲禪陀迦王說法要偈苐九張畫
<pb:KR6o0127_TKD_30-0677a>
心爲諸法之根本若先調伏事斯辦
¶¶我說法要略分別王不冝應生足心
¶¶若有大智更敷演亦當至心勤聽受
¶¶王今名爲大法器若廣聞法必多益
¶¶若見有修三業善應深助生隨喜心
¶¶自所行善及隨喜如是功德悉迴向
¶¶王當仰學諸賢聖如觀音等度衆生
¶¶¶未來必當成正覺國无生老三毒害
¶¶大王若修上諸善則美名稱廣流布
¶¶然後以此教化人普令一切成正覺
¶¶煩惱駛河漂衆生爲深怖畏熾燃苦
¶¶欲滅如是諸塵勞應修眞實解脫諦
¶¶離諸世間假名法則得清淨不動處
¶¶若有婦人懷害心如此之妻冝遠離
<md:KR6o0127_T_001-0748a>¶<md:KR6o0127_T_001-0748a>¶設有貞和愛敬夫謙卑勤業若婢使
¶¶恒爲親友姉母想此冝尊敬如宅神
¶¶我所說法正如是王當曰夜勤修行
龍樹菩薩爲禪陀迦王說法要偈